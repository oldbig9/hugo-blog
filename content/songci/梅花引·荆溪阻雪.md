---
title: "梅花引·荆溪阻雪"
date: 2022-12-31 09:19:13
draft: false
categories:
- 宋词
---

## <center>梅花引</center>
**<center>蒋捷</center>**

> 白鸥问我泊孤舟，是身留，是心留？心若留时何事锁眉头？风拍小帘灯晕舞，对闲影，冷清清，忆旧游。
> 
> 旧游旧游今在否？花外楼，柳下舟。梦也梦也，梦不到，寒水空流。漠漠黄云，湿透木棉裘。都道无人愁似我，今夜雪，有梅花，似我愁。

