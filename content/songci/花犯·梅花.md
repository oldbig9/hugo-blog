---
title: "花犯·梅花"
icon: "article"
date: 2023-01-04 09:43:09
draft: false
categories:
- 诗词
---

## 花犯·梅花
**周邦彦**

> 粉墙低，梅花照眼，依然旧风味。露痕轻缀，疑净洗铅华，无限佳丽。去年胜赏曾孤倚。冰盘同燕喜。更可惜、雪中高树，香篝熏素被。
>
> 今年对花最匆匆，相逢似有恨，依依愁悴。吟望久，青苔上、旋看飞坠。相将见、脆丸荐酒，人正在、空江烟浪里。但梦想、一枝潇洒，黄昏斜照水。
