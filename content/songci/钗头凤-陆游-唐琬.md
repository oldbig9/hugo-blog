---
title: "钗头凤"
date: 2023-01-30 20:09:29
draft: false
categories:
- 诗词
---

## <center>钗头凤-红酥手</center>
**<center>陆游</center>**

> 红酥手，黄縢酒。满城春色宫墙柳。东风恶，欢情薄。一怀愁绪，几年离索。错，错，错！
>
> 春如旧，人空瘦。泪痕红浥鲛绡透。桃花落，闲池阁。山盟虽在，锦书难托。莫，莫，莫！

----

## <center>钗头凤-世情薄</center>
**<center>唐琬</center>**

> 世情薄，人情恶，雨送黄昏花易落。晓风干，泪痕残。欲笺心事，独语斜阑。难，难，难！
>
> 人成各，今非昨，病魂常似秋千索。角声寒，夜阑珊。怕人寻问，咽泪装欢。瞒，瞒，瞒！